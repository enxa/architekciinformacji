---
title: 'Finał projektu „Ziarno Prawdy”'
pubDate: 2023-04-23
image: '02.webp'
tags: ['projekt']
---

Dziś chcielibyśmy podzielić się z Wami naszymi wrażeniami z finału Olimpiady Zwolnień z Teorii, który odbył się 21 kwietnia 2023 roku. Nasza pomysł na walkę z dezinformacją pojawił się już kilka tygodni po rozpoczęciu projektu „Zgłoś Trolla”. Chcieliśmy przestrzec dzieci przed niebezpieczeństwem, które mogą znaleźć w sieci. Kilka miesięcy później natrafiliśmy na olimpiadę „Zwolnieni z Teorii”, więc szybko zgłosiliśmy nasz pomysł. 

Przygotowania były bardzo intensywne – musieliśmy przygotować materiały edukacyjne, zdobyć sponsorów oraz podjąć współpracę ze szkołami. Bardzo nam zależało, aby lokalne media wspominały o nas. Szybko okazało się, że nauczyciele szkół podstawowych również dostrzegają problem dezinformacji, lecz nie wiedzą jak przekonać dzieci do weryfikowania informacji. Po przeprowadzeniu warsztatów dla ponad 600 uczniów usłyszeliśmy wiele dobrych opinii o naszym projekcie, lecz przed nami był jeszcze Wielki Finał Olimpiady Zwolnieni z Teorii. 

21 kwietnia 2023 pojechaliśmy na Tor Wyścigów Konnych Służewiec, aby wciąć udział w podsumowaniu całego konkursu. Podczas wydarzenia mieliśmy okazję zapoznać się z innymi projektami, porozmawiać z przedstawicielami takich firm jak Google oraz powspominać te miesiące intensywnej pracy. Nie zabrakło również nagród – otrzymaliśmy brązowy medal. Jesteśmy dumni z naszego osiągnięcia i cieszymy się, że możemy się pochwalić tytułem Brązowego Wilka.