---
title: 'Zgłoś Trolla – walczymy z dezinformacją'
pubDate: 2022-03-18
image: '06.jpg'
tags: ['Działalność']
---

W Katedrze Badań Przestrzeni Informacyjnej na Wydziale Filozofii i Nauk Społecznych ruszył projekt „Zgłoś Trolla” w ramach którego pod kierunkiem dr hab. Małgorzaty Kowalskiej-Chrzanowskiej, prof. UMK i dra Przemysława Krysińskiego weryfikujemy nieprawdziwe informacje na temat konfliktu rosyjsko-ukraińskiego pojawiające się w przestrzeni cyfrowej. Oś projektu stanowi platforma zglostrolla.pl, zainicjowana wspólnie przez firmy Brand24 oraz Nieagencja, służąca do gromadzenia informacji na temat fake newsów. Poprawnie zweryfikowane komunikaty będące dezinformacją będą trafiały do Państwowego Instytutu Badawczego NASK lub do platformy społecznościowej, w której zostały opublikowane. Pomysłodawcy tej inicjatywy od lat działają w branży informatycznej i zajmują się monitoringiem Internetu i mediów społecznościowych. Brand24 jest twórcą narzędzia do zbierania publicznych wzmianek na temat marek, produktów itp. Z kolei Nieagencja specjalizuje się w tworzeniu i wdrażaniu strategii komunikacji, obsłudze mediów społecznościowych oraz realizacji kampanii reklamowych.